„Hitvallásunk szerint gondolnunk kell a közösségre, amelynek részesei vagyunk és amely lehetővé teszi álmaink megvalósítását. Kiállunk a számunkra fontos társadalmi ügyekért.

Az elfogadás és empátia fontosságának hangsúlyozása érdekében a Törös Ügyvédi Iroda többek között az InDaHouse, az UCCU és a Romaster Alapítványok munkájának közvetlen támogatásán keresztül járul hozzá a társadalom kisebbségek irányába történő érzékenyítéséhez.

Irodánk tevékeny részese a Bridge Budapest Vállalható Üzleti Kultúráért kezdeményezésnek, irodavezető ügyvédünk a szervezet nagyköveteként is aktív szerepet vállal. Ennek elsődleges célja olyan munkahelyek létrehozása hazánkban, ahol a tudás és a teljesítmény a fő érték és ahol a vállalkozások átlátható, tudatos, felelős üzleti magatartásra alapozzák működésüket. Meggyőződésünk szerint az ügyvédeknek különösen nagy felelőssége van abban, hogy a vállalkozásokat és a vállalati vezetőket transzparens, legális és etikus működés felé tereljék.”
